# Аналіз предметної області

## Вступ

У цьому документі вміщено [ключові терміни](#основні-визначення), [методи розв'язання завдань](#підходи-та-способи-вирішення-завдання) та [розгляд порівняльної характеристики для аналізу медіа-контенту](#порівняльна-характеристика-існуючих-засобів-вирішення-завдання), такі як : Determ, Youscan, Semanticforce, Semantrum, Meltwater та Brand24. 
Також у документі містяться [висновки](#висновки) та [посилання на необхідні ресурси](#посилання).

## Основні визначення

| Термін | Визначення |
|--------|--------------------------|
| **Моніторинг** [[1]](#link1) | Поетапне відстеження публікацій заданої тематики у традиційних та онлайн‑медіа. Базується на наборі ключових слів і переліку джерел, формує суцільну вибірку новин, статей, графіків та таблиць для оперативного зрізу ринку. |
| **Штучний інтелект** [[2]](#link2) | Галузь ІТ, що створює системи, здатні виконувати завдання, які зазвичай потребують людського мислення: аналіз, навчання, планування й адаптацію. |
| **Програмне забезпечення** [[3]](#link3) | Комплекс програм і модулів, що забезпечують функціонування обчислювальної техніки та комфортну взаємодію користувача з пристроями. |
| **Репутаційний менеджмент** [[4]](#link4) | Сукупність стратегій та інструментів для формування, підтримки й контролю публічного іміджу організації або бренду. |
| **Багатоканальна платформа** [[5]](#link5) | Інформаційна система, що дає змогу спілкуватися з аудиторією через кілька комунікаційних каналів одночасно (соціальні мережі, email, месенджери тощо). |
| **Семантичний аналіз** [[6]](#link6) | Процес інтерпретації значень слів і фраз у контексті задля глибшого розуміння повідомлення та прогнозу його впливу на читача. |
| **API** [[7]](#link7) | Стандартизований набір ендпоїнтів і протоколів, який дозволяє різним додаткам безпечно обмінюватися даними та функціональністю. |
| **Сумісність** [[8]](#link8) | Здатність ПЗ коректно працювати під різними ОС і безконфліктно взаємодіяти з іншим програмним забезпеченням. |
| **UI** [[9]](#link9) | Візуальні та інтерактивні елементи, через які користувач взаємодіє з продуктом: макети, кольори, кнопки, поля введення, анімації. |

**UI** [[9]](#link9) — це користувацький інтерфейс. Цим терміном описують те, як продукт виглядає: кольори, дизайн, анімація, контент, форми (кнопки, мітки, поля для вводу) тощо.

## Підходи та способи вирішення завдання

Загалом прийнято поділяти методи дослідження даних на ***кількісно-описові*** та ***якісно-інтерпретативні***.

**Якісний контент-аналіз** — методика аналізу текстів шляхом систематичної інтерпретації текстів через виділення в них тем, тенденцій і відповідне їх кодування.

Виділяють наступні якісні методи дослідження змісту медіа-комунікацій:
1. Традиційний аналіз
2. Феноменологічний аналіз
3. Дискурс-аналіз
4. Аналіз медійних рамок
5. Етнографічний аналіз
6. Емпіричний аналіз інтерфейсів і дизайну
7. Символьний аналіз

**Традиційні методи аналізу** — це сукупність процедур, що дозволяють розглядати документ з огляду на цілі дослідження. Такий підхід розкриває зміст тексту, дає змогу виявити мотиви та наміри автора, дослідити контекст створення, спрогнозувати очікувані результати й оцінити потенційний вплив повідомлення.

**Феноменологічний аналіз** визначає базові структури особистісного досвіду — духовні настанови та індивідуальні смисли — і дає змогу дослідити емоційно-ціннісний спектр переживань.

**Аналіз дискурсу** спирається на підходи, що розглядають мову як конструктор соціальної реальності. Він пояснює, як формуються смисли суспільних явищ і чому ці смисли постійно змінюються.

**Аналіз медійних рамок** досліджує, як медіа «обрамляють» події чи теми: які аспекти висвітлюють і в якій формі їх подають аудиторії. Метод показує, як такі рамки впливають на сприйняття інформації та формування громадської думки.

**Етнографічний аналіз** передбачає глибоке занурення в культурний або соціальний контекст: дослідник спостерігає, проводить інтерв’ю й аналізує, як контент співвідноситься з нормами та цінностями конкретної спільноти.

**Емпіричний аналіз інтерфейсів і дизайну** фокусується на тому, як візуальні й структурні рішення веб-сайтів або мобільних застосунків впливають на взаємодію користувача й сприйняття контенту.

**Символьний аналіз** вивчає використання символів, знаків і позначень у медійних текстах, щоб розкрити їхнє семантичне навантаження та вплив на аудиторію.

**Кількісний контент-аналіз** — методика, що порівнює аналітичні категорії кількісно, підраховуючи ключові слова та інші параметри.

Кількісні методи дослідження медіа-контенту:
1. Обробка природної мови  
2. Текст-майнінг  
3. Контент-аналіз  
4. Статистичний аналіз  
5. Аналіз часових рядів  
6. Токенізація  
7. Аналіз синтаксичних структур  

**Обробка природної мови** (NLP — *Natural Language Processing*) — це галузь, що розробляє алгоритми й інструменти, які дозволяють комп’ютерам інтерпретувати, аналізувати та генерувати людську мову. Вона перетворює неструктуровані тексти на структуровані дані; хибне застосування алгоритмів може призвести до неправильного трактування сенсу.


![](https://miro.medium.com/v2/resize:fit:1400/format:webp/1*zORAxCKoI6RglByVqt6jmg.png)
Natural Language Principles [[16]](#link16)

Головні завдання цього методу наступні:

- Видобування даних
- Розпізнавання мови
- Машинний переклад
- Розпізнавання/визначення теми
- Інформаційний пошук
- Отримання зв'язків
- Спрощення тексту
- Розв'язання лексичної багатоманітності
- Детектування окремих лінгвістичних одиниць
- Морфологічна декомпозиція

**Текст-майнінг** - це технологія отримання інформації з неструктурованих текстових даних шляхом їх перетворення на придатний для подальшої роботи набір структурованих даних , представлених у зручному для машинної обробки вигляді. Він зазвичай включає процес структурування вихідного тексту із застосуванням синтаксичного аналізу, використання деяких лінгвістичних функцій з подальшим завантаженням в базу даних і інтерпретацією результатів. Результати аналізу тексту оцінюються з погляду деяких критеріїв якості, що включають актуальність, новизну та інтерес.

![](https://i.imgur.com/3IZLVb5.jpg)
Text Mining [[17]](#link17)

Типові завдання аналізу тексту включають: 

- категоризацію
- кластеризацію
- вилучення концептів (сутностей)
- розробку таксономій
- узагальнення документів
- моделювання відносин між сутностями
- тематичне індексування
- пошук за ключовими словами
- вивчення частотних розподілів слів
- анотування

Процес текст-майнінгу зазвичай містить такі етапи:

- збирання та ідентифікація набору текстових джерел з Інтернету, файлів документів, баз даних тощо;
- розпізнавання іменованих об'єктів — використання довідників чи статистичних методів для ідентифікації іменованих текстових об'єктів: людей, організацій, географічних назв, товарів, брендів тощо.
- усунення неоднозначностей - використання контекстних підказок для інтерпретації неоднозначних понять (наприклад, машина - це транспортний засіб, і комп'ютер, і механізм);
- розпізнавання об'єктів, ідентифікованих за шаблоном - номерів телефонів, адрес звичайної та електронної пошти, кількості (з одиницями вимірювання) можна розпізнати за допомогою регулярного виразу або іншої відповідності шаблону;
- кластеризація документів: ідентифікація наборів схожих текстових документів;
- ідентифікація іменників та інших термінів, що належать до одного і того ж об'єкту (кореферентність).
- виявлення фактів та подій, взаємозв'язків між ними, виявлення асоціацій між сутностями;
- аналіз настроїв включає розпізнавання суб'єктивного аспекту і вилучення різних форм поведінкової інформації: настрої, думки, емоцій.

Технології текст-майнінгу в даний час широко застосовується для вирішення різних завдань у галузі бізнесу, наукових досліджень, державного управління, розвідки та безпеки. 

**Контент-аналіз** — метод дослідження документів, що поєднує строгу процедуру та об’єктивність висновків. Він ґрунтується на кількісному опрацюванні тексту чи іншого символьного матеріалу з подальшою якісною інтерпретацією результатів і широко використовується у соціальних науках.

![Етапи контент-аналізу](https://vue.gov.ua/images/thumb/4/40/%D0%95%D1%82%D0%B0%D0%BF%D0%B8-%D0%BA%D0%BE%D0%BD%D1%82%D0%B5%D0%BD%D1%82-%D0%B0%D0%BD%D0%B0%D0%BBi%D0%B7%D1%83_2.jpg/1100px-%D0%95%D1%82%D0%B0%D0%BF%D0%B8-%D0%BA%D0%BE%D0%BD%D1%82%D0%B5%D0%BD%D1%82-%D0%B0%D0%BD%D0%B0%D0%BBi%D0%B7%D1%83_2.jpg)  
*Етапи контент-аналізу* [[18]](#link18)

**Статистичний аналіз** — застосування математико-статистичних методів у медіадослідженнях для виявлення залежностей, кореляцій, регресій та інших статистично значущих закономірностей.

![Statistical Analysis](https://www.datasciencecentral.com/wp-content/uploads/2021/10/3841632872-1.png)  
*Statistical Analysis* [[19]](#link19)

**Аналіз часових рядів** — дослідження динаміки змін медіаконтенту у часі, що дає змогу простежити еволюцію тем і трендів та оцінити їхній вплив на аудиторію й споживання інформації.

**Токенізація** — процес поділу тексту на елементарні одиниці (токени) — слова, фрази чи знаки пунктуації. Це перетворює неструктурований текст у структурований формат, придатний для подальшого алгоритмічного аналізу.

![](https://smltar.com/diagram-files/tokenization-black-box.png)
Tokenization [[20]](#link20)

**Аналіз синтаксичних структур** - це метод визначення синтаксичних відношень між словами і фразами у тексті, що дозволяє розуміти синтаксичну структуру речень.

| Досліджуваний аспект масової комунікації | Завдання контент-аналізу | Об’єкт дослідження | Предмет аналізу |
| :-------------------------------------- | :---------------------- | :---------------- | :-------------- |
| Відображення реальних подій та явищ | Відтворити/реконструювати перебіг подій | Денотативний зміст повідомлень | Фактичні характеристики явища |
| Взаємодія комунікатора та аудиторії | Встановити закономірності, з якими різні ЗМІ репрезентують дійсність | Тематична структура й семантика меседжів | Поза-текстові реалії, «картина світу», що вибудовується медіа |
| Цілі та особливості виробника контенту | Визначити соціальні завдання, наміри й можливу пропагандистську спрямованість | Функціональні параметри повідомлень; баланс пізнавальних, ціннісних і нормативних елементів | Характеристики автора / інституції, що створює контент, та соціальні функції повідомлень |
| Задоволення інформаційних потреб аудиторії | Виявити ідеологічні та соціальні риси контенту | Ідеологічний пласт і поза-текстові характеристики джерела | Узгодженість змісту з інтересами та досвідом конкретних соціальних груп |
|  | Окреслити риси самого комунікатора | Смислова будова й прагматичний зміст | Відповідність повідомлень досвіду й установкам аудиторії; потенційна ефективність |
|  | Оцінити, наскільки контент задовольняє інформаційний запит | Інформаційна насиченість повідомлень | Узгодженість характеристик із потребами аудиторії; інформаційні функції |
|  | Оцінити, чи задовольняє контент психологічні потреби | Комунікативні властивості тексту як стимулу або джерела естетичного задоволення | Зв’язок повідомлень із психологічним станом реципієнта; психологічні функції |
|  | Спрогнозувати або пояснити комунікативну ефективність | Мова, композиція, пропагандистські прийоми | Відповідність засобів впливу досвіду аудиторії; можливі ефекти |
|  | Спрогнозувати або пояснити соціальну ефективність | Вибір тем, спосіб відображення різних сфер життя | |
|  | Встановити комунікаційні зв’язки між групами | Соціальні характеристики джерела й одержувача, тип взаємодії | |

### Різниця між якісними та кількісними підходами

* **Якісні методи** не переводять дані у числа; вони шукають приховані смисли, протиставлення й контексти, які неможливо виміряти підрахунком. Дослідник вибірково підходить до матеріалу, припускаючи, що кожна одиниця контенту має власну систему значень.
* **Кількісні методи** оперують показниками та співвідношеннями, дозволяють статистично перевіряти гіпотези, але можуть не вловити тонкі семантичні нюанси.

---

## Короткий огляд наявних рішень

* **Determ** [[10]](#link10) — сервіс для відстеження медіа-згадок і аналізу реакцій на бренди, продукти чи ключові слова в традиційних та соціальних медіа.
* **YouScan** [[11]](#link11) — AI-платформа соціального прослуховування з потужним розпізнаванням зображень.
* **Brand24** [[12]](#link12) — інструмент моніторингу згадок брендів, конкурентів і ключових фраз у соцмережах, ЗМІ, форумах та блогах.
* **Meltwater** [[13]](#link13) — SaaS-рішення та піонер глобального онлайн-моніторингу ЗМІ.
* **Semantrum** [[14]](#link14) — платформа, що поєднує медіа-аналітику на основі ШІ та інструменти репутаційного менеджменту.
* **SemanticForce** [[15]](#link15) — багатоканальна система моніторингу, аналітики й клієнтської підтримки з розширеним семантичним і візуальним аналізом.


🟩 - **Критерій виконаний на 100%** 
🟨 - **Критерій виконаний частково** 
🟥 - **Критерій не виконаний**

|        FURPS         |               Характеристики               | MediaMind (наш проєкт) | Determ | Youscan | Brand24 | Meltwater | Semantrum | Semanticforce |
|:--------------------:|:------------------------------------------:|:----------------------:|:------:|:-------:|:-------:|:---------:|:---------:|:-------------:|
| **Функціональність** |               Моніторинг ЗМІ               |           🟩           |   🟩   |   🟩    |   🟩    |    🟩     |    🟩     |      🟩       |
|                      |        Моніторинг соціальних мереж         |           🟩           |   🟩   |   🟩    |   🟩    |    🟩     |    🟩     |      🟩       |
|                      |           Робота в офлайн-режимі           |           🟥           |   🟥   |   🟩    |   🟩    |    🟩     |    🟩     |      🟥       |
|                      |             Системи оповіщення             |           🟩           |   🟩   |   🟩    |   🟩    |    🟩     |    🟩     |      🟩       |
|                      |           Глибокий аналіз тексту           |           🟥           |   🟩   |   🟥    |   🟩    |    🟨     |    🟩     |      🟨       |
|                      | Автоматизована індексація та каталогізація |           🟥           |   🟨   |   🟩    |   🟩    |    🟥     |    🟨     |      🟨       |
|                      |                 Пошта mail                 |           🟩           |   🟩   |   🟩    |   🟩    |    🟩     |    🟩     |      🟩       |
|                      |           Робота з базами даних            |           🟩           |   🟩   |   🟩    |   🟩    |    🟩     |    🟩     |      🟩       |
|                      |        Автоматизована обробка даних        |           🟨           |   🟩   |   🟩    |   🟩    |    🟩     |    🟩     |      🟩       |
|                      |              Мобільний доступ              |           🟨           |   🟩   |   🟩    |   🟩    |    🟩     |    🟩     |      🟩       |
|                      |            Управління системою             |           🟩           |   🟩   |   🟩    |   🟩    |    🟩     |    🟩     |      🟩       |
|                      |   Підтримка декількох мов і локалізація    |           🟨           |   🟩   |   🟩    |   🟩    |    🟩     |    🟩     |      🟩       |
|                      |                Надання API                 |           🟩           |   🟥   |   🟥    |   🟩    |    🟩     |    🟩     |      🟩       |
|    **Зручність**     |                 Зручний UI                 |           🟨           |   🟥   |   🟩    |   🟩    |    🟨     |    🟩     |      🟩       | 
|                      |  Можливість простого пошуку та навігації   |           🟩           |   🟩   |   🟩    |   🟩    |    🟩     |    🟩     |      🟩       |
|                      |                Документація                |           🟨           |   🟩   |   🟩    |   🟩    |    🟩     |    🟩     |      🟩       |
|                      |         Система підказок і довідки         |           🟥           |   🟩   |   🟩    |   🟩    |    🟨     |    🟨     |      🟨       |
|                      |     Можливість збереження налаштувань      |           🟩           |   🟩   |   🟩    |   🟩    |    🟩     |    🟩     |      🟩       |
|                      |                    Демо                    |           🟩           |   🟩   |   🟩    |   🟩    |    🟩     |    🟩     |      🟩       | 
|    **Надійність**    |              Робота без збоїв              |           🟩           |   🟩   |   🟩    |   🟩    |    🟩     |    🟩     |      🟩       |
|                      |          Моніторинг та логування           |           🟨           |   🟩   |   🟩    |   🟩    |    🟩     |    🟩     |      🟩       |
|                      |     Резервне копіювання та відновлення     |           🟨           |   🟩   |   🟩    |   🟩    |    🟨     |    🟨     |      🟨       |
|                      |        Підтримка екстрених ситуацій        |           🟨           |   🟨   |   🟩    |   🟩    |    🟩     |    🟨     |      🟨       |
|                      |             Точність обчислень             |           🟩           |   🟩   |   🟩    |   🟨    |    🟩     |    🟩     |      🟥       |
|                      |                Захист даних                |           🟨           |   🟩   |   🟩    |   🟩    |    🟩     |    🟩     |      🟩       |
|  **Продуктивність**  |              Швидкість роботи              |           🟨           |   🟥   |   🟩    |   🟨    |    🟥     |    🟩     |      🟩       |
|                      |            Споживання ресурсів             |           🟨           |   🟩   |   🟩    |   🟩    |    🟩     |    🟩     |      🟩       |
|                      |       Споживання мережевого трафіку        |           🟨           |   🟩   |   🟩    |   🟩    |    🟨     |    🟨     |      🟨       |
|                      |     Оптимізована робота з базами даних     |           🟨           |   🟨   |   🟨    |   🟩    |    🟩     |    🟩     |      🟩       |
|                      |       Оптимізація алгоритмів аналізу       |           🟥           |   🟩   |   🟩    |   🟩    |    🟨     |    🟨     |      🟨       |
|                      |      Підтримка паралельних обчислень       |           🟥           |   🟩   |   🟩    |   🟨    |    🟨     |    🟨     |      🟩       |
|    **Підтримка**     |           Розширення можливостей           |           🟩           |   🟩   |   🟩    |   🟩    |    🟩     |    🟩     |      🟩       |
|                      |               Масштабування                |           🟨           |   🟩   |   🟩    |   🟩    |    🟩     |    🟩     |      🟩       |
|                      |          Користувацька спільнота           |           🟥           |   🟨   |   🟨    |   🟩    |    🟩     |    🟩     |      🟩       |
|                      |             Технічна підтримка             |           🟨           |   🟩   |   🟩    |   🟩    |    🟩     |    🟩     |      🟩       |
|                      |         Швидка реакція на проблеми         |           🟨           |   🟨   |   🟨    |   🟩    |    🟩     |    🟩     |      🟩       |
|                      |                 Сумісність                 |           🟥           |   🟥   |   🟨    |   🟥    |    🟩     |    🟩     |      🟨       |


## Висновки

Після завершення аналізу предметної області стало відомо, що існують багато рішень. Проте, немає жодного рішення, яке б включало в себе всі можливі аспекти. Отже, створення нового ріщення є доцільним.

## Посилання

<a id="link1"></a>1. [Моніторинг](http://um.co.ua/14/14-3/14-38010.html)  
<a id="link2"></a>2. [Штучний інтелект](https://uk.wikipedia.org/wiki/%D0%A8%D1%82%D1%83%D1%87%D0%BD%D0%B8%D0%B9_%D1%96%D0%BD%D1%82%D0%B5%D0%BB%D0%B5%D0%BA%D1%82)  
<a id="link3"></a>3. [Програмне забезпечення](https://apeps.kpi.ua/vidi-programnoho-zabezpechenia)  
<a id="link4"></a>4. [Репутаційний менеджмент](https://avtovsamare.ru/uk/reputacionnyi-menedzhment-ponyatie-i-celi-osnovnye-problemy/)  
<a id="link5"></a>5. [Багатоканальна платформа](https://shorturl.at/rsER0)  
<a id="link6"></a>6. [Семантичний аналіз](https://site-line.com.ua/semantichnij-analiz-tekstu-shcho-tse-take)  
<a id="link7"></a>7. [API](https://shorturl.at/mpFNR)  
<a id="link8"></a>8. [Сумісність](https://shorturl.at/aqELW)  
<a id="link9"></a>9. [UI](https://prjctr.com/mag/uxui-questions)  
<a id="link10"></a>10. [Determ](https://www.determ.com/)  
<a id="link11"></a>11. [YouScan](https://youscan.io/)  
<a id="link12"></a>12. [Brand24](https://brand24.com/)  
<a id="link13"></a>13. [Meltwater](https://www.meltwater.com/en)  
<a id="link14"></a>14. [Semantrum](https://promo.semantrum.net/uk/golovna/)  
<a id="link15"></a>15. [SemanticForce](https://semanticforce.ai/en)  
<a id="link16"></a>16. [Natural Language Principles](https://chatbotslife.com/natural-language-principles-65e88e20b94)  
<a id="link17"></a>17. [Text Mining](https://data-flair.training/blogs/text-mining/)  
<a id="link18"></a>18. [Етапи контент-аналізу](https://vue.gov.ua/%D0%9A%D0%BE%D0%BD%D1%82%D0%B5%D0%BD%D1%82-%D0%B0%D0%BD%D0%B0%D0%BB%D1%96%D0%B7)  
<a id="link19"></a>19. [Statistical Analysis](https://www.datasciencecentral.com/difference-between-data-analysis-and-statistical-analysis/)  
<a id="link20"></a>20. [Tokenization](https://smltar.com/tokenization.html)  
